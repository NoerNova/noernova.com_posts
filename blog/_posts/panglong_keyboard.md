---
tags: ["shan", "panglong-keyboard", "keyboard-layout"]
date: "April 1, 2022"
title: "လွၵ်းမိုဝ်းပၢင်လူင် (Panglong_Keyboard Open-Source Project)"
subtitle: "Panglong_Keyboard Open-Source Project"
image: "https://github.com/NoerNova/Panglong_Keyboards/raw/main/Keyboard_Layout_Shan.png"
link: "blog/panglong_keyboard"
description: "လွၵ်းမိုဝ်းတႆး ပၢင်လူင် တွၼ်ႈတႃႈၵူႈ platforms လႆႈတင်း Android, iPhone, Windows, macOS, Linux Ubuntu"
---
### Document ယွႆႈၶွင်ၶူင်းၵၢၼ်

**Project Link**: [https://github.com/NoerNova/Panglong_Keyboards](https://github.com/NoerNova/Panglong_Keyboards)

**Android**: [https://github.com/NoerNova/Panglong_Keyboards/tree/main/Android](https://github.com/NoerNova/Panglong_Keyboards/tree/main/Android)

**aosp-dictionary-tools**: [https://github.com/NoerNova/Panglong_Keyboards/tree/main/Android/aosp-dictionary-tools](https://github.com/NoerNova/Panglong_Keyboards/tree/main/Android/aosp-dictionary-tools)

**iOS**: [https://github.com/NoerNova/Panglong_Keyboards/tree/main/iOS](https://github.com/NoerNova/Panglong_Keyboards/tree/main/iOS)

**Linux**: [https://github.com/NoerNova/Panglong_Keyboards/tree/main/Linux](https://github.com/NoerNova/Panglong_Keyboards/tree/main/Linux)

**macOS**: [https://github.com/NoerNova/Panglong_Keyboards/tree/main/macOS](https://github.com/NoerNova/Panglong_Keyboards/tree/main/macOS)

**Windows**: [https://github.com/NoerNova/Panglong_Keyboards/tree/main/Windows](https://github.com/NoerNova/Panglong_Keyboards/tree/main/Windows)

---

April 14, 2021, ၶႃႈလႆႈတၢင်ႇ source-code [https://github.com/NoerNova/Shan-keyboard-X11-linux](https://github.com/NoerNova/Shan-keyboard-X11-linux) လွၵ်းမိုဝ်းပၢင်လူင်တွၼ်ႈတႃႇ Linux ဢွၼ်တၢင်းသုတ်း။

မိူဝ်ႈၼၼ်ႉတႃႇတေၸႂ်ႉ လွၵ်းမိုဝ်းလိၵ်ႈတႆးၼႂ်း Linux (Ubuntu, Debian) လႆႈၸႂ်ႉၸိူဝ်း iBus, Keyman, Keymagic ၶဝ်ၸိူဝ်းၼႆႉ လွၵ်းလၢႆး install မၼ်းၶႂ်ႈသုၵ်ႉသၵ်ႉယုင်ႈယၢၵ်ႈတွၼ်ႈတႃႇၶႃႈဝႆႉ ၵွပ်ႈၶႃႈၵႆႉၵမ်းၵမ်းမွတ်ႇ OS သေလူင်းမႂ်ႇ။ OS မၢင် distro မၢင် version ၵေႃႈ ဢမ်ႇၸၢင်ႈ install လႆႈလူမ်လူမ်၊ ၼႆလႄႈလႆႈႁႃလွၵ်းလၢႆးမႂ်ႇတႃႇတေႁဵတ်း [auto-installer](https://github.com/NoerNova/Shan-keyboard-X11-linux/blob/master/install.sh) script ႁႂ်ႈပေႃးၸႂ်ႉလႆႈၵမ်းလဵဝ်ၼႂ်ၼၼ်ႉ လႆႈႁဵတ်းဝႆႉ [Shan-Keyboard-X11-Linux](https://github.com/NoerNova/Shan-keyboard-X11-linux)။

ဢွၼ်တၢင်းတႄႉႁဵတ်းသေၸႂ်ႉဝႆႉႁင်းၵူၺ်း ဢူၺ်းၵေႃႉလၢႆလၢႆၵေႃႉၵေႃႈ ၵႆႉထၢမ်ႁႃသေ လႆႈၽုၺ်ႇပၼ်ပဵၼ် public သေ share ဝႆႉ။

ၵမ်းၼႆႉမႃး OS တၢင်ႇဢၼ်ဢၼ်လူဝ်ႇၸႂ်ႉလွၵ်းမိုဝ်းလိၵ်ႈတႆး မိူၼ်ၼင်ႇ Windows, macOS ၶဝ်ၵေႃႈမႃးမီးပၼ်ႁႃဢမ်ႇလႆႈ update ၸွမ်း OS မႂ်ႇမႂ်ႇ၊ တႃႇတေလႆႈၸၼ် download ၵေႃႈ မၢင်ပွၵ်ႈဝဵပ်ႉသၢႆႉၶဝ်ၵွႆ ၶဝ်ႈၸၼ်ဢမ်ႇလႆႈၸူဝ်းၼႆႉလႄႈ လႆႈဢဝ်ပရူဝ်ႊၵရႅမ်ႊႁဵတ်း keyboard layout မိူၼ်ၼင်ႇ [MSKLC (Microsoft Windows)](https://www.microsoft.com/en-us/download/details.aspx?id=102134) လႄႈ [Ukelele (for macOS)](https://software.sil.org/ukelele/) သေႁဵတ်း installer တၢင်ႇ github ဝႆႉၸႂ်ႉၵၢၼ်။

ဢၼ်ဢွၵ်ႇဢၢႆႇတီႇယႃႇ project Panglong Keyboard မႃးၼႆႉပဵၼ်မိူဝ်ႈႁဵတ်းတွၼ်ႈတႃႇ [iOS](https://github.com/NoerNova/PanglongKeyboard-iOS). လႆႈၸႂ်ႉၶၢဝ်းယၢမ်းႁိုင်မွၵ်ႈသၢမ်ပၢတ်ႈၸိူဝ်းၼႆႉ လဵပ်ႈႁဵၼ်း code တီႈ [https://github.com/archagon/tasty-imitation-keyboard](https://github.com/archagon/tasty-imitation-keyboard) ၶဝ်တႅမ်ႈဝႆႉမွၵ်ႈ 8 ပီၸူဝ်းၼႆႉ ၶႂ်ႈ outdate တွၼ်ႈတႃႇ iOS မႂ်ႇမႂ်ႇယဝ်ႉ၊ လႆႈ custom, modified သေယဝ်ႉၵႂႃႈတွၼ်ႈတႃႇ iOS။

ၵိုတ်း Android ၵွပ်ႈမီးၾူၼ်းႁူၺ်ႇလဵဝ်ၸႂ်ႉဝႆႉ iPhone ဢမ်ႇလႆႈၸႂ်ႉ Android လႄႈလႆႈၵိုတ်းယင်ႉဝႆႉ တီႈ iOS ပူၼ်ႉမႃးမွၵ်ႈသိပ်းလိူၼ်ၸိူဝ်းၼႆႉယဝ်ႉ၊ ၽွင်းလႆႈ quarantine ၶဝ်ႈၶိဝ်ႇၶူဝ်းဝိတ်ႉလႄႈ ဢဝ်ၶၢဝ်းယၢမ်းတၼ်း ႁဵတ်း [patch](https://github.com/NoerNova/openboard-AOSP_shan-layout-patched) တွၼ်ႈတႃႇ [AOSP (Android Open-Source Project) LatinIME](https://android.googlesource.com/platform/packages/inputmethods/LatinIME/) (ၶူင်းၵၢၼ် open-source ၶွင် google/android) သေၶွတ်ႇၽွတ်ႈၶူင်းၵၢၼ်လွၵ်းမိုဝ်းပၢင်လူင် Panglong Keyboard ယဝ်ႉၶႃႈ။

ယိူင်းဢၢၼ်းတႃႇ project ၼႆႉတႄႉၵေႃႈ တႃႇလဵပ်ႈႁဵၼ်းသုၼ်ႇတူဝ် လႄႈတႃႇ tai-developer/community ဢၼ်သူၼ်ၸႂ်ၶႂ်ႈလဵပ်ႈႁဵၼ်း ဢမ်ႇၼၼ်သိုပ်ႇၶူင်သၢင်လွၵ်းမိုဝ်း typing တႆးႁႂ်ႈၶႅမ်ႉလႅပ်ႈၵႂႃႇတၢင်းၼႃႈၼၼ်ႉ လႆႈပိုၼ်ၽႄႈဝႆႉပၼ်ၶႃႈ။

သင်မီးၶေႃႈၼႄႉၼမ်း ယိုၼ်ႈၼႄ တၢင်းႁူႉ လွၵ်းလၢႆးတွၼ်ႈတႃႇၶပ်းၶိုင်ႁႂ်ႈလီလူဝ်ၼႆႉၵေႃႉၶဝ်ၸွႆႈပၼ်တၢင်းႁၼ်ထိုင်ပၼ်ၽွင်ႈၶႃႈ ဢမ်ႇၼၼ်ႉၵႄႈၶၢႆပၼ်ၼူဝ် [Github repo](https://github.com/NoerNova/Panglong_Keyboards) ၵေႃႈလီၶႃႈ။
