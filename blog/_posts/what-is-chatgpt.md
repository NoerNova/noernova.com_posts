---
tags: ["ai", "chatgpt", "computer", "machine-learning"]
date: "Jan 19, 2023"
title: "ChatGPT ပဵၼ်သင် ၸႂ်ႉလႆႈၸိူင်ႉႁိုဝ်လၢႆလၢႆ"
subtitle: "ChatGPT"
image: "https://i.pinimg.com/564x/bc/1f/08/bc1f089cb5090a2199d54fe2ce767b25.jpg"
link: "blog/what-is-chatgpt"
description: "လွင်ႈ ChatGPT AI ၶိုၵ်ႉၼႂ်းပၢၼ်ႁဝ်းႁႃး"
---

## ChatGPT ပဵၼ်သင်?

ChatGPT (Generative Pretrained Transformer) ပဵၼ် AI chatbot (Artificial Intelligent chat bot) မဵဝ်းၼိုင်ဢၼ်ႁွင်ႉဝႃႈ Generative AI မီးတၢင်းလၵ်းလႅမ် မေႃၶူင်သၢင်ႈဢွၵ်ႇၶေႃႈၵႂၢမ်း ထွႆႈၵႂၢမ်း လူၺ်ႈၶေႃႈမုၼ်ၸိူဝ်းဢၼ်ၸုမ်းၽူႈၶူင်သၢင် OpenAI team ၶဝ် train ဝႆႉ ၶဝ်ၵဵပ်းၶေႃႈမုၼ်း တၢင်းႁူႉ တၢင်းမေႃ ၵူႈလွင်ႈလွင်ႈၼႂ်းၵမ်ႇၽႃႇၼႆႉသေ သွၼ်ၶူင်ႈၸၢၵ်ႈႁႂ်ႈမေႃၸၢပ်ႈလႅပ်ႈတၢင်းႁူႉၸိူဝ်းၼၼ်ႉဝႆႉ (Machine Learning) ၶူင်ဢွၵ်ႇပဵၼ်မႃး ChatGPT ယၢမ်းလဵဝ်ပဵၼ် ChatGPT v3

ChatGPT ၼႆႉဢမ်ႇၸႂ်ႈ chatbot ယူဝ်းယူဝ်း ဢၼ်ၽူႈၶူင်သၢင်မီးဝႆႉၶေႃႈတွပ်ႉဢၼ်လႂ်ဢၼ်ၼၼ်ႉ ၶေႃႈလႂ်ၶေႃႈၼၼ်ႉၵူၺ်း မၼ်းၸၢင်ႈ generate ၶေႃႈတွပ်ႇမႂ်ႇၵူႈၸိူဝ်းၸိူဝ်းပၼ် ၸွမ်းၼင်ႇႁဝ်းထၢမ်မၼ်းၵမ်းလဵဝ်

မၼ်းၸၢင်ႈတွပ်ႇပၼ် ၶေႃႈတွပ်ႇတၢင်းႁူႉၵူႈၸိူဝ်းၸိူဝ်း ၸဵမ်ပၢႆးတူဝ်ပၢႆးၸႂ် တေႃႇထိုင်တၢင်းႁူႉလိူၼ်လၢဝ်

### _ၸၢမ်းထၢမ်တူၺ်းၸွင်ႇမၼ်းႁူႉလွင်ႈလိၵ်ႈႁူမ်ႈမၢႆပၢင်လူင်_

![Screenshot 2566-01-19 at 00.41.51.png](/assets/what-is-chatgpt/Screenshot_2566-01-19_at_00.41.51_1674063743259_0.png)

### _ႁႂ်ႈမၼ်းသွၼ်လွင်ႈ Programming_

![Screenshot 2566-01-19 at 00.45.05.png](/assets/what-is-chatgpt/Screenshot_2566-01-19_at_00.45.05_1674064084016_0.png)

![Screenshot 2566-01-19 at 00.45.11.png](/assets/what-is-chatgpt/Screenshot_2566-01-19_at_00.45.11_1674064099180_0.png)

တေႁၼ်ဝႃႈဢမ်ႇၸႂ်ႈတွပ်ႇၶေႃႈလႂ်ၶေႃႈၼၼ်ႉၵူၺ်း မၼ်းတေဢဝ်ၶေႃႈထၢမ် ၶေႃႈတွပ်ႇဢွၼ်တၢင်းၼၼ်ႉမႃးတွပ်ႇပၼ်ၸွမ်း ဢမ်ႇလူဝ်ႇထၢမ်မႂ်ႇၵူႈၵမ်း မိူၼ်လၢတ်ႈတေႃႇၵူၼ်းလီလီၵေႃႉၼိုင်ႈယဝ်ႉ

### _ႁႂ်ႈမၼ်းတႅမ်ႈပၼ်လိၵ်ႈၵပ်းသိုပ်ႇတူဝ်_

![Screenshot 2566-01-19 at 00.50.58.png](/assets/what-is-chatgpt/Screenshot_2566-01-19_at_00.50.58_1674064291458_0.png)

### _ႁႂ်ႈမၼ်းၸွႆႈပိၼ်ႇၽႃႇသႃႇ_

![Screenshot 2566-01-19 at 00.53.42.png](/assets/what-is-chatgpt/Screenshot_2566-01-19_at_00.53.42_1674064445644_0.png)

ယၢမ်းလဵဝ် ChatGPT ပိုတ်ပၼ်ၸႂ်ႉ Free ယူႇဢမ်ႇပႆႇမီးၵႃႈၸႂ်ႉၸၢႆႇသင် ၵူၺ်းမိူဝ်းၼႃႈ တေမႃး ChatGPT-4 ဢၼ်ၽႂ်းလိူဝ်ၼႆႉ ၶႅၼ်ႇလိူဝ်ၼႆႉထႅင်ႈ တႄႉဢမ်ႇႁူႉၸွင်ႇတေမီးၵႃႈၸႂ်ႉၸၢႆႇသင်

ChatGPT တွပ်ႇပၼ်ၶေႃႈထၢမ်လူၺ်ႈမီးလွင်ႈမၼ်ႈၸႂ်သုင် ႁတ်းတွပ်ႇ ႁတ်းလၢတ်ႈ ၵူၺ်းတေလႆႈသတိဝႃႈ ပၢင်ပွၵ်ႈၵေႃႈမၼ်ပၼ်ၶေႃႈတွပ်ႇဢၼ်ၸၢင်ႈၽိတ်းၵေႃႈယင်းတိုၵ်ႉမီးယူႇ တေလႆႈၶျဵၵ်ႉၸွမ်းလီလီ

Computer ၽႃႇသႃႇ လႄႈ AI ၵႂႃႇၵႆထိုင်မွၵ်ႈၼႆႉယဝ်ႉ ပေႃးမေႃၸႂ်ႉႁႂ်ႈမီးၽွၼ်းလီ ၵေႃႈတေမီးၽွၼ်းလီ ၸၢင်ႈၸွႆႈႁႂ်ႈႁဵတ်းၵၢၼ်ငၢႆႈၶိုၼ်ႈတႄႉတႄႉ ၵူၺ်းပေႃးလႆႈပိုင်ႈၶိူင်ႈမိုဝ်းၸိူဝ်းၼႆႉလူၼ်ႉၵေႃႈ ၵၢၼ်လဵပ်ႈႁဵၼ်းၶွင်ၵူၼ်းၵေႃႈၸၢင်ႈယူပ်ႈယွမ်းပႃ
